{
    "docno": "RJP701",
    "url": "https://it-it.facebook.com/privacy/explanation",
    "text": "\n Facebook \n \n \n \n \n \n \n \n \n \n \n \n \n Vai a Sezioni di questa pagina Assistenza per l'accessibilit\u00e0 Facebook E-mail o telefono Password Non ricordi pi\u00f9 come accedere all'account? Iscriviti Normativa completa sui dati  Il California Consumer Privacy Act \u00e8 entrato in vigore il 1\u00b0 gennaio 2020. I residenti della California possono ottenere maggiori informazioni sui propri diritti di privacy  cliccando qui .  Controlli delle inserzioni di Facebook   Informazioni di base sulla privacy   Normativa sui cookie   Condizioni  Altre risorse  Visualizza la versione stampabile della Normativa sui dati   Strumenti interattivi   Minorenni e sicurezza   Pagina sulla privacy di Facebook   Pagina sulla sicurezza di Facebook   Pagina delle normative del sito Facebook   Dichiarazione su Scudo UE-USA per la privacy e Scudo Svizzera-USA per la privacy  Normativa sui dati Questa normativa descrive le informazioni che trattiamo per supportare Facebook, Instagram, Messenger e altri prodotti e funzioni offerti da Facebook ( Prodotti Facebook  o Prodotti). Puoi trovare ulteriori strumenti e informazioni nelle  impostazioni di Facebook  e nelle  impostazioni di Instagram . Torna all'inizio  Quali tipi di informazioni raccogliamo?   Per fornire i Prodotti Facebook, dobbiamo trattare le informazioni che ti riguardano. Il tipo di informazioni che raccogliamo dipende da come usi i nostri Prodotti. Puoi scoprire di pi\u00f9 su come accedere alle informazioni che raccogliamo ed eliminarle accedendo alle  impostazioni di Facebook  e alle  impostazioni di Instagram .  Azioni che tu e altri effettuate ed elementi che fornite Informazioni e contenuti che fornisci.  Raccogliamo i contenuti, le comunicazioni e le altre informazioni che fornisci quando usi i nostri Prodotti, anche quando crei un account, crei o condividi contenuti e invii messaggi o comunichi con le altre persone. Pu\u00f2 trattarsi di informazioni presenti nei contenuti forniti o relative a essi (come i metadati), quali la posizione di una foto o la data in cui \u00e8 stato creato un file. Ci\u00f2 comprende anche gli elementi visualizzati attraverso le funzioni che offriamo (ad es. la nostra  fotocamera ), che ci consentono di effettuare azioni come suggerire maschere e filtri che potrebbero piacerti o fornirti consigli sull'uso dei formati della fotocamera. I nostri sistemi trattano automaticamente contenuti e comunicazioni che tu o altri fornite per analizzarne contesto e contenuti per le finalit\u00e0 descritte  qui sotto . Scopri di pi\u00f9 su come controllare chi pu\u00f2 vedere i contenuti  condivisi .  Dati sottoposti a protezione speciale: puoi scegliere di fornire informazioni nei  campi del profilo  o negli avvenimenti importanti di Facebook in merito a orientamento religioso, orientamento politico, opzione \"Mi piacciono\" o salute. Queste e altre informazioni (ad es. origine razziale o etnica, credo filosofico o appartenenza a un sindacato) possono essere soggette a protezioni speciali ai sensi delle leggi del tuo Paese. Reti e connessioni.  Raccogliamo informazioni su persone,  Pagine , account,  hashtag  e gruppi con cui ti connetti e sul modo in cui vi interagisci sui nostri Prodotti, come le persone con cui ti connetti pi\u00f9 spesso o i gruppi di cui fai parte. Se  scegli di caricare, sincronizzare o importare da un dispositivo  le informazioni di contatto (ad es. una rubrica o un registro chiamate o una cronologia di registro degli SMS), possiamo usarle per aiutarti a trovare altre persone che potresti conoscere e per altre finalit\u00e0 elencate  qui sotto . Il tuo utilizzo.  Raccogliamo informazioni su come usi i nostri Prodotti, quali tipi di contenuti visualizzi o con cui interagisci, funzioni usate, azioni intraprese, persone o account con cui interagisci e ora, frequenza e durata delle attivit\u00e0. Ad esempio, registriamo momento e durata dell'ultimo uso dei nostri Prodotti, nonch\u00e9 post, video e altri contenuti visualizzati negli stessi. Raccogliamo informazioni anche sull'uso delle nostre funzioni, come la fotocamera. Informazioni sulle transazioni effettuate sui nostri Prodotti.  Se usi i nostri Prodotti per  acquisti  o altre transazioni economiche (ad esempio, acquisti in un gioco o  donazioni ), raccogliamo informazioni relative a tali operazioni. Pu\u00f2 trattarsi di informazioni di pagamento, ad esempio il numero della carta di credito o di debito e altre informazioni della carta, di altre informazioni di autenticazione e dell'account e delle informazioni di contatto, spedizione e fatturazione. Attivit\u00e0 eseguite e informazioni su di te fornite dalle altre persone.  Riceviamo e analizziamo contenuti, comunicazioni e informazioni che altre persone forniscono quando usano i nostri Prodotti. Pu\u00f2 trattarsi di informazioni che ti riguardano, come condivisioni o commenti su una foto, invio di un messaggio oppure caricamento, sincronizzazione o importazione delle tue informazioni di contatto. Informazioni sul dispositivo  Come indicato qui sotto, raccogliamo informazioni provenienti e relative a computer, cellulari, smart TV e altri dispositivi connessi al web integrati con i nostri Prodotti e combiniamo queste informazioni sui diversi dispositivi in uso. Ad esempio, usiamo le informazioni raccolte in merito all'uso dei nostri Prodotti sul cellulare per personalizzare al meglio i contenuti (comprese le  inserzioni ) o le funzioni visualizzate durante l'uso dei nostri Prodotti su altri dispositivi (ad es. computer portatili o tablet) o per rilevare se \u00e8 stata intrapresa un'azione in risposta a un'inserzione mostrata sul cellulare o su un altro dispositivo.   Le informazioni che raccogliamo da questi dispositivi comprendono:  Attributi del dispositivo:  informazioni come sistema operativo, versioni hardware e software, livello della batteria, potenza del segnale, spazio di archiviazione disponibile, tipo di browser, plug-in e nomi e tipi di file e app Operazioni del dispositivo:  informazioni su operazioni e comportamenti effettuati sul dispositivo, ad esempio se una finestra \u00e8 in primo piano o sullo sfondo o i movimenti del mouse (che ci aiutano a distinguere gli utenti dai bot) Identificatori:  identificatori univoci, ID del dispositivo e altri identificatori, come quelli provenienti da giochi, app, account usati e Family Device ID (o altri identificatori univoci per i  Prodotti offerti dalle aziende di Facebook  associati allo stesso dispositivo o account) Segnali del dispositivo:  segnali Bluetooth e informazioni sui punti di accesso Wi-Fi nelle vicinanze, beacon e celle Dati dalle impostazioni del dispositivo:  informazioni che ci consenti di ricevere tramite le impostazioni del dispositivo attivate, come l'accesso a posizione GPS, fotocamera o foto Rete e connessioni:  informazioni quali nome dell'operatore mobile o ISP, lingua, fuso orario, numero di cellulare, indirizzo IP, velocit\u00e0 di connessione e, in alcuni casi, informazioni su altri dispositivi nelle vicinanze o nella tua rete, per aiutarti, ad esempio, a  trasmettere in streaming un video da cellulare a TV Dati sui cookie:  dati dai cookie memorizzati sul dispositivo, compresi ID e impostazioni dei cookie. Scopri di pi\u00f9 su come usiamo i cookie nella  normativa sui cookie di Facebook  e nella  normativa sui cookie di Instagram Informazioni dei partner  Inserzionisti, sviluppatori di  app  ed editori possono inviarci informazioni attraverso gli  strumenti di Facebook Business  che usano, tra cui i nostri plug-in social (ad es. il pulsante \"Mi piace\"), Facebook Login,  API e SDK  o il  pixel  di Facebook. Questi partner forniscono informazioni sulle tue attivit\u00e0 al di fuori di Facebook, fra cui informazioni sul dispositivo, siti web a cui accedi, acquisti effettuati, inserzioni visualizzate e modalit\u00e0 di uso dei loro servizi, che tu disponga o meno di un account Facebook o che abbia effettuato o meno l'accesso a Facebook. Ad esempio, uno sviluppatore di giochi pu\u00f2 usare la nostra API per indicarci i giochi usati o un'azienda pu\u00f2 informarci sugli acquisti effettuati nel proprio punto vendita. Riceviamo inoltre informazioni sulle tue azioni e sui tuoi acquisti online e offline da provider di dati terzi che hanno il diritto di fornirci le tue informazioni.   I partner ricevono i tuoi dati quando visiti o usi i loro servizi o tramite terzi con cui collaborano. Ciascuno di questi partner \u00e8 tenuto a detenere i diritti legali per raccogliere, usare e condividere i tuoi dati prima di fornirci qualsiasi dato.  Scopri di pi\u00f9  sui tipi di partner da cui riceviamo i dati.   Per scoprire di pi\u00f9 su come usiamo i cookie in connessione con gli strumenti di Facebook Business, consulta la  normativa sui cookie di Facebook  e la  normativa sui cookie di Instagram .  Torna all'inizio  Come usiamo queste informazioni?   Usiamo le informazioni in nostro possesso (soggette alle tue scelte) nelle modalit\u00e0 descritte qui sotto e per fornire e supportare i Prodotti Facebook e i relativi servizi illustrati nelle  Condizioni di Facebook  e nelle  Condizioni di Instagram . Ecco come:  Fornitura, personalizzazione e miglioramento dei nostri Prodotti  Usiamo le informazioni in nostro possesso per offrire i nostri Prodotti, ad esempio per personalizzare le funzioni e i contenuti (fra cui la sezione  Notizie , il  feed di Instagram , le storie di Instagram e le inserzioni) e per fornirti suggerimenti (ad es. gruppi o  eventi  che ti potrebbero interessare o argomenti che potresti voler seguire) all'interno e all'esterno dei nostri Prodotti. Per creare Prodotti personalizzati, esclusivi e pertinenti per te, usiamo le connessioni, le preferenze, gli interessi e le attivit\u00e0 in base ai dati raccolti e forniti da te e da altre persone (compresi eventuali  dati sottoposti a protezione speciale  che scegli di fornire), il modo in cui usi e interagisci con i nostri Prodotti e le persone, i luoghi o gli elementi con cui ti connetti o che ti interessano, all'interno e all'esterno dei nostri Prodotti. Scopri di pi\u00f9 su come usiamo le tue informazioni per personalizzare la tua esperienza su Facebook e Instagram, tra cui funzioni, contenuti e suggerimenti nei Prodotti Facebook; puoi anche scoprire di pi\u00f9 sul modo in cui scegliamo le  inserzioni  che ti vengono mostrate.  Informazioni su Prodotti Facebook e dispositivi:  colleghiamo le informazioni sulle attivit\u00e0 svolte su vari Prodotti Facebook e dispositivi per fornire un'esperienza pi\u00f9 personalizzata e coerente su tutti i Prodotti Facebook in uso, ovunque ti trovi. Ad esempio, potremmo suggerirti l'iscrizione a un gruppo su Facebook che comprende persone che segui su Instagram o con cui comunichi usando Messenger. Possiamo anche rendere l'esperienza pi\u00f9 fluida, ad esempio, compilando in automatico le informazioni di registrazione (come il numero di telefono) da uno dei Prodotti Facebook quando registri un account su un Prodotto diverso. Informazioni relative alla posizione:  usiamo le  informazioni relative alla posizione , come la posizione attuale, il luogo di residenza, i luoghi che ami visitare e le aziende e le persone nelle vicinanze per fornire, personalizzare e migliorare i nostri Prodotti,  comprese le inserzioni , per te e le altre persone. Le informazioni basate sulla posizione possono basarsi su elementi come l'esatta posizione del dispositivo (se ci consenti di ottenerla), gli indirizzi IP e le informazioni derivanti dall'uso che tu e altre persone fate dei Prodotti Facebook (ad es. le registrazioni o gli eventi a cui partecipate). Ricerca e sviluppo dei prodotti:  usiamo le informazioni in nostro possesso per sviluppare, testare e migliorare i nostri Prodotti, effettuando sondaggi e ricerche e testando e risolvendo i problemi dei nuovi prodotti e delle nuove funzionalit\u00e0. Riconoscimento facciale:  in caso di attivazione, usiamo la tecnologia di riconoscimento facciale per riconoscerti nelle foto, nei video e nelle esperienze con la fotocamera. I modelli di riconoscimento facciale che creiamo potrebbero rappresentare  dati sottoposti a protezione speciale  ai sensi delle leggi del tuo Paese. Scopri di pi\u00f9 su  come usiamo la tecnologia di riconoscimento facciale  o su come controllare il nostro uso di questa tecnologia nelle  impostazioni di Facebook . Se inseriamo la tecnologia di riconoscimento facciale nell'esperienza su Instagram, ti informeremo in anticipo e potrai controllare il nostro uso di questa tecnologia nel tuo caso. Inserzioni e altri contenuti sponsorizzati:  usiamo le informazioni in nostro possesso, tra cui quelle relative a interessi, azioni e connessioni, per selezionare e personalizzare inserzioni, offerte e altri contenuti sponsorizzati da mostrarti. Scopri di pi\u00f9 su come  selezioniamo e personalizziamo le inserzioni  e sulle scelte che puoi effettuare in merito ai dati che usiamo per selezionare inserzioni e altri contenuti sponsorizzati per te nelle  impostazioni di Facebook  e nelle  impostazioni di Instagram . Fornitura di misurazioni, dati statistici e altri servizi per le aziende.  Usiamo le informazioni in nostro possesso (comprese le attivit\u00e0 al di fuori dei nostri Prodotti, come siti web a cui accedi e inserzioni visualizzate) per aiutare gli inserzionisti e gli altri partner a misurare l'efficacia e la distribuzione dei loro servizi e delle loro inserzioni e a comprendere il tipo di persone che usa i loro servizi e come le persone interagiscono con i loro siti web, app e servizi.  Scopri come condividiamo le informazioni  con questi partner.  Promozione di sicurezza, integrit\u00e0 e protezione  Usiamo le informazioni in nostro possesso per verificare account e attivit\u00e0, combattere le condotte dannose, rilevare e prevenire spam e altre esperienze negative, mantenere l'integrit\u00e0 dei nostri Prodotti e promuovere la sicurezza e la protezione all'interno e all'esterno dei Prodotti Facebook. Ad esempio, usiamo i dati di cui disponiamo per indagare su attivit\u00e0 sospette o violazioni delle nostre normative o condizioni o per  individuare i casi in cui le persone hanno bisogno di aiuto . Per ottenere maggiori informazioni, consulta il  Centro assistenza sulla protezione di Facebook  e i  suggerimenti per la protezione di Instagram .  Comunicazione con te  Usiamo le informazioni in nostro possesso per inviare comunicazioni di marketing, fornire informazioni sui nostri Prodotti e sulle nostre normative e condizioni. Le informazioni vengono inoltre usate per fornire una risposta quando ci contatti.  Ricerca e innovazione per il bene della societ\u00e0  Usiamo le informazioni in nostro possesso (incluse le informazioni dei partner di ricerca con cui collaboriamo) per effettuare e supportare la  ricerca  e l'innovazione su argomenti relativi al benessere sociale generale, ai progressi tecnologici, all'interesse pubblico, alla salute e al benessere. Ad esempio,  analizziamo le informazioni di cui disponiamo relative ai percorsi di migrazione durante le emergenze  per aiutare i soccorsi.  Scopri di pi\u00f9  sui nostri programmi di ricerca.  Torna all'inizio  Come vengono condivise queste informazioni?   Condividiamo le tue informazioni con altri nelle modalit\u00e0 seguenti:  Condivisione sui Prodotti Facebook Persone e account con cui condividi contenuti e comunichi  Quando condividi contenuti e comunichi usando i nostri Prodotti,  sei tu a scegliere il pubblico per gli elementi che condividi . Ad esempio, pubblicando elementi su Facebook, selezioni il pubblico del post, ad esempio un gruppo, tutti gli amici, tutti o una lista personalizzata di persone. Analogamente, quando usi Messenger o Instagram per comunicare con le persone o le aziende, queste possono visualizzare i contenuti che invii. La tua rete pu\u00f2 anche visualizzare le azioni che intraprendi sui nostri Prodotti, comprese le interazioni con inserzioni e contenuti sponsorizzati. Consentiamo anche agli altri account di scoprire chi ha visualizzato le loro storie di Facebook o Instagram.   Le  informazioni pubbliche  possono essere viste da tutti, all'interno e all'esterno dei nostri Prodotti, anche se non si dispone di un account. Ci\u00f2 comprende nome utente di Instagram, informazioni condivise pubblicamente, informazioni nel  profilo pubblico su Facebook  e contenuti condivisi su una Pagina Facebook, un  account Instagram pubblico  o su qualsiasi altro forum pubblico, come  Marketplace di Facebook . Tu, altre persone che usano Facebook e Instagram e noi possiamo fornire l'accesso o inviare informazioni pubbliche a chiunque all'interno o all'esterno dei nostri Prodotti, tra cui in altri Prodotti offerti dalle aziende di Facebook, nei risultati della ricerca o attraverso strumenti e API. \u00c8 possibile anche visualizzare, accedere, ricondividere o scaricare le informazioni pubbliche attraverso servizi di terzi come motori di ricerca e API, media offline come la TV e tramite app, siti web e altri servizi integrati con i nostri Prodotti.   Scopri di pi\u00f9 su quali informazioni sono pubbliche e su come controllare la visibilit\u00e0 su  Facebook  e  Instagram .  Contenuti che le persone condividono o ricondividono su di te  Devi valutare le persone con cui scegli di condividere contenuti poich\u00e9 chi pu\u00f2 vedere le tue attivit\u00e0 sui nostri Prodotti pu\u00f2 anche condividerle con altri all'interno e all'esterno dei nostri Prodotti, comprese persone e aziende estranee al pubblico con cui hai condiviso i contenuti. Ad esempio, condividendo un post o inviando un messaggio ad amici o account specifici, questi possono scaricare, eseguire uno screenshot o ricondividere quel contenuto con altri all'interno o all'esterno dei nostri Prodotti, personalmente o in esperienze di realt\u00e0 virtuale, come  Facebook Spaces . Inoltre, i commenti sui post e le reazioni aggiunte ai contenuti di altri sono visibili a tutti coloro che possono visualizzare i contenuti dell'altra persona, che pu\u00f2 cambiare successivamente il pubblico.   Le persone possono usare i nostri Prodotti anche per creare e condividere contenuti su di te con un pubblico di loro scelta. Ad esempio, le persone possono condividere una tua foto in una storia, menzionarti o taggarti in un luogo all'interno di un post o condividere informazioni su di te nei propri post o messaggi. Se ti senti a disagio con gli elementi che ti riguardano condivisi da altri sui nostri Prodotti, puoi scoprire come  segnalare i contenuti .  Informazioni su stato attivo o presenza sui nostri Prodotti  Le persone nelle tue reti possono visualizzare segnali che indicano la tua attivit\u00e0 sui nostri Prodotti, fra cui la tua attuale presenza su  Instagram ,  Messenger  o Facebook o l'ultimo utilizzo dei nostri Prodotti.  App, siti web e integrazioni di terzi sui nostri Prodotti o che fanno uso di questi ultimi  Quando scegli di usare app, siti web o altri servizi di terzi che usano o sono integrati ai nostri Prodotti, questi possono ricevere informazioni su ci\u00f2 che pubblichi o condividi. Ad esempio, quando giochi con i tuoi amici di Facebook o usi il pulsante Commenta o Condividi di Facebook su un sito web, lo sviluppatore del gioco o il sito web pu\u00f2 ottenere informazioni sulle tue attivit\u00e0 all'interno del gioco o ricevere un commento o un link che hai condiviso dal sito web su Facebook. Inoltre, quando scarichi o usi tali servizi di terzi, questi possono accedere al tuo  profilo pubblico  su Facebook e alle informazioni che condividi con essi. Le app e i siti web che usi potrebbero ricevere la lista dei tuoi amici su Facebook se scegli di condividerla con loro. Tuttavia, le app e i siti web che usi non potranno ricevere da te nessun'altra informazione sui tuoi amici di Facebook o sui tuoi follower su Instagram (sebbene i tuoi amici e follower possano, naturalmente, scegliere di condividere queste informazioni da soli). Le informazioni raccolte da tali servizi di terzi sono soggette alle loro condizioni e normative, non alle nostre.   I dispositivi e i sistemi operativi che forniscono versioni native di Facebook e Instagram (ovvero per cui non abbiamo sviluppato app di nostra propriet\u00e0) avranno accesso a tutte le informazioni che scegli di condividere con loro, incluse le informazioni che i tuoi amici condividono con te, in modo da poterti fornire le nostre funzionalit\u00e0 principali.  Nota: stiamo lavorando per limitare ulteriormente l'accesso ai dati degli sviluppatori in modo da prevenire usi impropri. Ad esempio, rimuoveremo l'accesso degli sviluppatori ai tuoi dati di Facebook e Instagram se non hai usato la loro app per tre mesi, e stiamo cambiando Facebook Login in modo che nella prossima versione vengano ridotti i dati che un'app pu\u00f2 richiedere senza inviare l'app per l'analisi, includendo solo nome, nome utente e biografia di Instagram, immagine del profilo e indirizzo e-mail. Per richiedere altri dati, sar\u00e0 obbligatoria la nostra approvazione. Nuovo titolare.  Se la propriet\u00e0 o il controllo di tutti o parte dei nostri Prodotti o delle relative risorse cambia, potremmo trasferire le tue informazioni al nuovo titolare.  Condivisione dei contenuti con partner terzi  Collaboriamo con partner terzi che ci aiutano a fornire e migliorare i nostri Prodotti o che usano gli strumenti di Facebook Business per far crescere le loro aziende, il che rende possibile la gestione delle nostre aziende e l'offerta di servizi gratuiti alle persone di tutto il mondo. Non intendiamo vendere le tue informazioni personali a terzi, n\u00e9 adesso n\u00e9 in futuro. Inoltre, imponiamo rigide restrizioni su come i nostri partner possono usare e divulgare i dati che forniamo. Ecco i tipi di terzi con cui condividiamo informazioni:  Partner che usano i nostri servizi di raccolta di dati statistici  Forniamo dati statistici aggregati che aiutano le persone e le aziende a capire in che modo le persone interagiscono con i loro post, annunci, Pagine, video e altri contenuti, all'interno e all'esterno dei Prodotti Facebook. Ad esempio, gli amministratori delle Pagine e i profili aziendali di Instagram ricevono informazioni sul numero di persone o account che hanno visualizzato, aggiunto una reazione o commentato i loro post, nonch\u00e9 dati demografici aggregati e altre informazioni che li aiutano a comprendere le interazioni con le loro Pagine o i loro account.  Inserzionisti  Forniamo agli inserzionisti report sui tipi di persone che visualizzano i loro annunci e sulle prestazioni degli annunci. Non condividiamo tuttavia informazioni che consentono di identificarti (informazioni quali nome o indirizzo e-mail utilizzabili per contattarti o identificarti), salvo tua autorizzazione. Ad esempio, forniamo dati demografici generali e informazioni sugli interessi agli inserzionisti (ad es. un'inserzione \u00e8 stata vista da una donna di et\u00e0 compresa fra 25 e 34 anni che vive a Madrid e a cui piace l'ingegneria software) per aiutarli a capire meglio il proprio pubblico. Inoltre, confermiamo quali inserzioni di Facebook hanno portato a un acquisto o all'esecuzione di un'azione con un inserzionista.  Partner di misurazione  Condividiamo informazioni con aziende che le aggregano per fornire dati statistici e report di misurazione ai nostri partner.  Partner che offrono beni e servizi nei nostri Prodotti  Quando ti iscrivi per ricevere contenuti premium o acquisti un articolo da un venditore nei nostri Prodotti, il creatore del contenuto o il venditore pu\u00f2 ricevere le tue informazioni pubbliche e altre informazioni che condividi con lui, nonch\u00e9 le informazioni necessarie per completare la transazione, compresi i dettagli di spedizione e contatto.  Fornitori e fornitori di servizi  Forniamo informazioni e contenuti a fornitori e fornitori di servizi che supportano la nostra azienda, ad esempio, fornendo servizi di infrastruttura tecnica, analizzando come vengono usati i nostri Prodotti, fornendo assistenza clienti, semplificando i pagamenti o effettuando sondaggi.  Ricercatori e accademici  Forniamo anche informazioni e contenuti a partner di ricerca e  accademici  per condurre ricerche che migliorano le borse di studio e le innovazioni che supportano la nostra azienda o la nostra missione e migliorano scoperte e innovazioni su argomenti relativi al benessere sociale generale, ai progressi tecnologici, all'interesse pubblico, alla salute e al benessere.  Forze dell'ordine o richieste legali  Condividiamo informazioni con forze dell'ordine o in risposta a richieste legali nelle circostanze indicate  qui sotto .   Scopri di pi\u00f9 su come controllare le informazioni che tu o altre persone condividete con partner terzi nelle  impostazioni di Facebook  e nelle  impostazioni di Instagram .  Torna all'inizio  Come collaborano le Aziende di Facebook?   Facebook e Instagram condividono infrastrutture, sistemi e tecnologie con altre  Aziende di Facebook  (che includono WhatsApp e Oculus) per fornire un'esperienza innovativa, pertinente, coerente e sicura in tutti i  Prodotti offerti dalle aziende di Facebook  che usi. Inoltre, trattiamo le tue informazioni nelle Aziende di Facebook per tali finalit\u00e0, secondo quanto consentito dalla legge applicabile e nel rispetto delle relative condizioni e normative. Ad esempio, trattiamo informazioni provenienti da WhatsApp relative agli account che inviano spam nei suoi servizi in modo da poter intraprendere azioni adeguate contro questi account su Facebook, Instagram o Messenger. Ci impegniamo anche per capire come le persone usano e interagiscono con i Prodotti offerti dalle aziende di Facebook, ad esempio per comprendere il numero degli utenti unici su diversi Prodotti offerti dalle aziende di Facebook.  Torna all'inizio  Come faccio a gestire o eliminare le informazioni personali?   Puoi accedere ai tuoi dati, rettificarli, trasferirli ed eliminarli. Scopri di pi\u00f9 nelle  impostazioni di Facebook  e nelle  impostazioni di Instagram .   Memorizziamo i dati finch\u00e9 \u00e8 necessario per fornire i nostri servizi e i Prodotti Facebook o finch\u00e9 l'account non viene eliminato, in base a quale evento si verifica per primo. Si tratta di una determinazione caso per caso che varia in base a elementi come natura dei dati, motivo per cui vengono raccolti e trattati ed esigenze di conservazione legali oppure operative pertinenti. Ad esempio, quando cerchi qualcosa su Facebook, puoi accedere ed eliminare tale richiesta dalla tua cronologia di ricerca in qualsiasi momento, ma il registro di questa ricerca verr\u00e0 eliminato dopo 6 mesi. Se invii una copia di un documento d'identit\u00e0 ufficiale per la verifica dell'account, la copia verr\u00e0 eliminata dopo 30 giorni dal controllo, salvo diversa indicazione. Scopri di pi\u00f9 sull'eliminazione dei  contenuti che hai condiviso  e sui  dati dei cookie ottenuti attraverso i plug-in social .   Quando elimini il tuo account,  eliminiamo gli elementi  che hai pubblicato, come foto e aggiornamenti di stato, e non potrai pi\u00f9 recuperare queste informazioni. Le informazioni che le altre persone hanno condiviso su di te non fanno parte del tuo account e non verranno eliminate. Se non desideri eliminare l'account, ma vuoi smettere temporaneamente di usare i Prodotti, puoi scegliere di disattivarlo. Per eliminare il tuo account in qualsiasi momento, accedi alle  impostazioni di Facebook  e alle  impostazioni di Instagram .  Torna all'inizio  Come adempiamo alle richieste legali o evitiamo danni?   Accediamo, conserviamo e condividiamo informazioni con enti regolatori, forze dell'ordine o altri soggetti in questi casi:  In adempimento a una richiesta legale (ad esempio un mandato di perquisizione, un decreto ingiuntivo o un mandato di comparizione) se abbiamo ragione di ritenere in buona fede che sia la legge a richiedere una tale azione. Quanto detto pu\u00f2 includere la risposta a richieste legali provenienti da giurisdizioni esterne a quella degli Stati Uniti, qualora ritenessimo in buona fede che ci\u00f2 che sia reso obbligatorio dalla legge locale della giurisdizione in questione, riguardi gli utenti che rispondono a tale giurisdizione e sia conforme agli standard riconosciuti a livello internazionale. Se dovessimo aver ragione di ritenere che sia necessario per rilevare, prevenire e risolvere usi non autorizzati dei Prodotti, violazioni delle nostre condizioni o normative o altre attivit\u00e0 dannose o illegali, per proteggere noi stessi (compresi i nostri diritti, propriet\u00e0 o Prodotti), te o altri, anche nell'ambito di indagini o richieste normative o per prevenire morti o lesioni fisiche imminenti. Ad esempio, se pertinente, forniamo informazioni a partner terzi e le riceviamo da loro in merito all'affidabilit\u00e0 degli account per prevenire frodi, usi impropri o altre attivit\u00e0 dannose all'interno e all'esterno dei nostri Prodotti  Le informazioni che riceviamo (compresi i dati delle transazioni finanziarie correlati agli acquisti effettuati tramite Facebook) possono essere consultate e conservate per un periodo di tempo prolungato quando sono oggetto di un procedimento o di un obbligo legale, di un'indagine governativa o di indagini riguardanti possibili violazioni delle nostre condizioni o normative oppure per evitare danni. Possiamo inoltre conservare le informazioni presenti negli account disabilitati per almeno un anno al fine di evitare il ripetersi di usi impropri o altre violazioni delle condizioni.  Torna all'inizio  Come gestiamo e trasferiamo i dati all'interno dei nostri servizi globali?   Condividiamo informazioni a livello mondiale, sia internamente con le Aziende di Facebook, che esternamente con i nostri partner e con le persone con cui ti connetti e condividi contenuti in tutto il mondo, nel rispetto della presente normativa. Ad esempio, le informazioni potrebbero essere trasferite o trasmesse o archiviate ed elaborate negli Stati Uniti o in altri Paesi al di fuori di quello in cui risiedi per gli scopi descritti nella presente normativa. I dati trasferiti sono necessari per fornire i servizi descritti nelle  Condizioni di Facebook  e nelle  Condizioni di Instagram  e per gestire e offrire a livello globale i nostri Prodotti. Usiamo  clausole contrattuali standard  basate sulle  decisioni di adeguatezza  della Commissione europea in merito ad alcuni Paesi, a seconda dei casi, e otteniamo il consenso per i trasferimenti di questi dati negli Stati Uniti e in altri Paesi.  Torna all'inizio  Come ti informeremo in caso di modifiche alla presente normativa?   Ti informeremo prima di apportare modifiche alla presente normativa e ti consentiremo di leggere la normativa modificata prima di scegliere se continuare a usare i nostri Prodotti.  Torna all'inizio  Informativa sulla privacy per i residenti in California   Se risiedi in California, puoi scoprire di pi\u00f9 sui diritti di privacy dei consumatori leggendo l' Informativa sulla privacy della California .  Torna all'inizio Come contattare Facebook per eventuali domande  Puoi ottenere maggiori informazioni sul funzionamento della privacy su  Facebook  e  Instagram . Se hai domande su questa normativa, contattaci con le modalit\u00e0 descritte qui sotto.   Contatti   Puoi contattarci  online  o tramite posta all'indirizzo:   Facebook, Inc.  ATTN: Privacy Operations  1601 Willow Road  Menlo Park, CA 94025, USA   Data dell'ultima revisione: 11 gennaio 2021  Italiano English (US) Espa\u00f1ol Fran\u00e7ais (France) \u4e2d\u6587(\u7b80\u4f53) \u0627\u0644\u0639\u0631\u0628\u064a\u0629 Portugu\u00eas (Brasil) \ud55c\uad6d\uc5b4 Deutsch \u0939\u093f\u0928\u094d\u0926\u0940 \u65e5\u672c\u8a9e Iscriviti Accedi Messenger Facebook Lite  Watch  Persone Pagine Categorie per le Pagine Luoghi Giochi Luoghi Marketplace Facebook Pay Gruppi Offerte di lavoro Oculus Portal Instagram Nei dintorni Raccolte fondi Servizi Centro informazioni sul voto Informazioni Crea un'inserzione Crea una Pagina Sviluppatori Opportunit\u00e0 di lavoro Privacy Cookie Scegli tu! Condizioni Centro assistenza Impostazioni Registro attivit\u00e0  Facebook \u00a9 2021 \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n \n"
}